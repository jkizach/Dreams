Drømmeappen 1.3.1

Den er udviklet af Johannes Kizach med hjælp fra Søren Munk og er til fri afbenyttelse - man kan downloade en installer fra github her:
https://github.com/jkizach/Dreams/releases/latest

Man kan også tjekke for updates og downloade updates med link-adressen ovenfor - og det er en god ide at tjekke af og til så man sikrer sig at man har den bedste og nyeste version.

Installeren installerer Drømmeappen i program files, og opretter en mappe, DrømmeappenData, i ens lokale Documents-mappe. Hvis man flytter til en ny pc/mac så kan man bare hente installeren og køre den på den nye pc/mac og derefter kopiere hele DrømmeappenData-mappen over fra den gamle computer til den nye - det er den mappe der indeholder ens drømme, temaer, symboler og så videre.

Måneikonet er hentet fra Gallery Yopriceille og er gratis og til fri afbenyttelse - tak til dem.

Drømmeforståelsen er baseret på Jes Bertelsens og Jungs teorier, og især er følgende bøger blevet brugt:

Jes Bertelsen, Dybdepsykologi 2 - Genfødelsens psykologi, Borgen, 1979.

Jes Bertelsen, Drømme, Chakrasymboler og Meditation, Borgen, 1982.